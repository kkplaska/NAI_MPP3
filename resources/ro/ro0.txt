Metroul este un mijloc de transport în comun pe cale ferată urbană, cu precădere subterană, cu trenuri rapide, alcătuite de obicei din 3-8 vagoane. În metrourile subterane, calea ferată se montează în tuneluri care au adâncimi până la 60 m. Primul metrou din lume a fost construit la Londra (1860-1863). În majoritatea cazurilor, o porțiune semnificativă a șinelor sunt subterane. În țări vorbitoare de engleză, aceste sisteme se numesc frecvent subway sau underground,[1] în țări vorbitoare de germană se numesc U-Bahn.[2] Pentru mai multe nume alternative, vezi secțiunea corespunzătoare. Dacă șinele sunt elevate, sistemul se poate numi tren elevat (El-train în engleză). Sisteme cu o capacitate mai mică se numesc căi ferate ușoare sau metrou ușor, precum e sistemul Docklands Light Railway în Londra sau linia 41 de tramvai din București.

O definiție a unui sistem "adevărat" de metrou include toate cele trei puncte de mai jos:

Sistemul este urban și folosește trenuri electrice
Sistemul este total independent de alt trafic
Sistemul are o frecvență mare de serviciu
În general, mulți consideră că o porțiune significantă a șinelor trebuie să fie subterane pentru a fi considerat un sistem ca "metrou". Când șinele nu sunt subterane, sistemul este ori sistem de tramvai sau metrou ușor, sau sistem de trenuri urbane precum este RER în Paris sau S-Bahn în Germania și Austria.

Unele linii de metrou sunt construite la mărimile unor linii principale (inter-urbane), pe când alte sisteme folosesc diferite forme de șine, și trenuri mai mici și mai ușoare. De exemplu, unele sisteme de metrou folosesc un mod de tramvaie care sunt operate pe șine subterane.

Majoritatea trenurilor de metrou sunt electrice, cu roți de oțel, mergând pe două șine de oțel. Electricitatea este canalizată printr-o șină mijlocie care se cuplează cu mijlocul trenului, sau direct prin cele două șine. Alte sisteme, mai ales cele care nu sunt subterane, folosesc același sistem ca trenurile de pe liniile interurbane - adică, primesc electricitatea din cabluri situate deasupra trenului.

Mai rar, se găsesc trenuri cu roți de cauciuc, precum unele linii din Metroul din Paris și Montreal. În sisteme unde elevația este mare, precum în zone muntoase, trenurile pot fi construite ca și funiculare (ex. Metroul din Lyon). În orașe cu sistem de metrou elevat, se poate folosi forma de monorail, unde trenul călătorește pe o singură șină.

În ultimii ani, s-au construit sisteme de metrou automatizate, fără șofer, care sunt controlate direct de la un centru de control. Acestea se pot găsi în Copenhaga, Singapore, Lille, Paris și alte orașe.

Sisteme de metrou
Sisteme de metrou se găsesc în aproape toate orașele principale ale lumii. Pentru o listă întreagă a tutoror sistemelor de metro, vezi Lista sistemelor de metrou.